# 宝宝学唐诗

---
### 《观书有感》
#### 南宋 朱熹
半亩方塘一鉴开，天光云影共徘徊。  
问渠哪得清如许，为有源头活水来。  

---
### 《江上渔者》
#### 宋范仲淹
江上往来人，但爱鲈鱼美。  
君看一叶舟，出没风波里。  

---
#### 《寻隐者不遇》
#### 唐·贾岛
松下问童子，言师采药去。  
只在此山中，云深不知处。  

---
### 《夜宿山寺》
#### 唐 李白
危楼高百尺，手可摘星辰。  
不敢高声语，恐惊天上人。  

---
### 泊船瓜洲
#### （宋）王安石
京口瓜洲一水间，钟山只隔数重山。  
春风又绿江南岸，明月何时照我还。

---
### 所见
#### 清(袁枚)
牧童骑黄牛,歌声振林樾.  
意欲捕鸣蝉,忽然闭口立。

---
### 舟夜书所见
#### 清(查慎行)
月黑见渔灯,孤光一点萤,  
微微风簇浪,散作满天星

---
### 墨梅
#### 元(王冕)
我家洗砚池头树,朵朵花开淡墨痕  
不要人夸好颜色,只留清气满乾坤

---
### 题临安邸
#### 宋(林升)
山外青山楼外楼,西湖歌舞几时休、  
暖风熏得游人醉,直把杭州作汴州、

---
### 石灰吟
#### 明(于谦)
千锺万凿出深山,烈火焚烧若等闲.  
粉骨碎身全不怕,要留清白在人间.

---
### 清明
#### 唐(杜牧)
清明时节雨纷纷,路上行人欲断魂，  
借问酒家何处有,牧童遥指杏花村.

---
### 乡村四月
#### 宋(翁卷)
绿遍山原白满川,子规声里雨如烟.  
乡村四月闲人少,才了蚕桑又插田.

---
### 题西林壁
#### 宋(苏轼)
横看成岭侧成峰,远近高低各不同.  
不识庐山真面目,只缘身在此山中.

---
### 饮湖上初晴后雨
#### 苏轼〔宋代〕
水光潋滟晴方好，山色空蒙雨亦奇。  
欲把西湖比西子，淡妆浓抹总相宜。

---
### 元日
#### 王安石〔宋代〕
爆竹声中一岁除，春风送暖入屠苏。  
千门万户瞳瞳日，总把新桃换旧符。

---
### 送元二使安西
#### 王维〔唐代〕
渭城朝雨浥轻尘，客舍青青柳色新。  
劝君更尽一杯酒，西出阳关无故人。

---
### 鹿柴
#### 王维〔唐代〕
空山不见人，但闻人语响。  
返景入深林，复照青苔上。

---
### 九月九日忆山东兄弟
#### 王维〔唐代〕
独在异乡为异客，每逢佳节倍思亲。  
遥知兄弟登高处，遍插茱萸少一人。

---
### 芙蓉楼送辛渐
#### 王昌龄〔唐代〕
寒雨连江夜入吴，平明送客楚山孤。  
洛阳亲友如相问，一片冰心在玉壶。

---
### 出塞
#### 王昌龄〔唐代〕
秦时明月汉时关，万里长征人未还。  
但使龙城飞将在，不教胡马度阴山。

---
### 凉州词
#### 王翰〔唐代〕
葡萄美酒夜光杯，欲饮琵琶马上催。  
醉卧沙场君莫笑，古来征战几人回？

---
### 凉州词
#### 王之涣〔唐代〕
黄河远上白云间，一片孤城万仞山。  
羌笛何须怨杨柳，春风不度玉门关。 

---
### 回乡偶书
#### 贺知章〔唐代〕
少小离家老大回，乡音无改鬓毛衰。  
儿童相见不相识，笑问客从何处来。

---
### 咏柳
#### 贺知章〔唐代〕
碧玉妆成一树高，万条垂下绿丝绦。  
不知细叶谁裁出，二月春风似剪刀。

---
### 敕勒歌
#### 北朝民歌/乐府诗集〔南北朝〕
敕勒川，阴山下。  
天似穹庐，笼盖四野，  
天苍苍，野茫茫，风吹草低见牛羊。

---
### 古朗月行
#### 李白〔唐代〕
小时不识月，呼作白玉盘。  
又疑瑶台镜，飞在青云端。  
仙人垂两足，桂树何团团。  
白兔捣药成，问言与谁餐？  
蟾蜍蚀圆影，大明夜已残。  
羿昔落九乌，天人清且安。  
阴精此沦惑，去去不足观。  
忧来其如何？凄怆摧心肝。

----------
### 登乐游原
#### 李商隐〔唐代〕
向晚意不适，驱车登古原。      
夕阳无限好，只是近黄昏。    

----------
### 春夜喜雨
#### 杜甫〔唐代〕
好雨知时节，当春乃发生。    
随风潜入夜，润物细无声。    
野径云俱黑，江船火独明。    
晓看红湿处，花重锦官城。  

----------
### 宿建德江
#### 孟浩然〔唐代〕
移舟泊烟渚，日暮客愁新。    
野旷天低树，江清月近人。    

----------
### 秋浦歌
#### 李白〔唐代〕
白发三千丈，缘愁似个（箇）长？  
不知明镜里，何处得秋霜！

----------
### 江南
#### 汉乐府〔两汉〕
江南可采莲，莲叶何田田。  
鱼戏莲叶间。    
鱼戏莲叶东，鱼戏莲叶西，  
鱼戏莲叶南，鱼戏莲叶北。

----------
### 逢雪宿芙蓉山主人
#### 刘长卿〔唐代〕
日暮苍山远，天寒白屋贫。    
柴门闻犬吠，风雪夜归人。

----------
### 游子吟
#### 孟郊〔唐代〕
慈母手中线，游子身上衣。    
临行密密缝，意恐迟迟归。    
谁言寸草心，报得三春晖。

----------
### 山村咏怀
#### 邵雍〔宋代〕
一去二三里，烟村四五家。    
亭台六七座，八九十枝花。

----------
### 鸟鸣涧
#### 王维〔唐代〕
人闲桂花落，夜静春山空。    
月出惊山鸟，时鸣春涧中。

----------
### 夜宿山寺
#### 李白〔唐代〕
危楼高百尺，手可摘星辰。    
不敢高声语，恐惊天上人。

----------
### 夏日绝句
#### 李清照〔宋代〕
生当作人杰，死亦为鬼雄。    
至今思项羽，不肯过江东。

----------
### 梅花
#### 王安石〔宋代〕
墙角数枝梅，凌寒独自开。    
遥知不是雪，为有暗香来。

----------
### 竹里馆
#### 王维〔唐代〕
独坐幽篁里，弹琴复长啸。    
深林人不知，明月来相照。

----------
### 所见
#### 袁枚〔清代〕
牧童骑黄牛，歌声振林樾。  
意欲捕鸣蝉，忽然闭口立。

----------
### 独坐敬亭山
#### 李白〔唐代〕
众鸟高飞尽，孤云独去闲。    
相看两不厌，只有敬亭山。

----------
### 相思
#### 王维〔唐代〕
红豆生南国，春来发几枝。    
愿君多采撷，此物最相思。

----------
